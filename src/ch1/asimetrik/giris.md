# Asimetrik Şifreleme

Aradan uzun bir zaman geçti. Kral Ferhat, Danışman'ın önerilerine uyarak Prenses Şirin ile simetrik kriptografi kullanarak iletişim kurmaya devam etti. Ancak kralın zihninde birkaç soru işareti belirdi. Uzun süredir aynı şifreleme anahtarını kullanıyorlardı, acaba birisi şifreyi ele geçirmiş olabilir miydi? Ortak anahtarın yaratılmasındaki zorluktan da yakınıyordu. Fiziksel olarak buluşmak yahut aracı kullanmak zorundaydılar. Can ve anahtar güvenlikleri tehlike altındaydı.

Bir de, tüm müttefikleriyle eş zamanlı iletişim kurmak istediklerinde, her biriyle ortak anahtar oluşturmak oldukça zahmetli olacaktı. Kral, bu sorunları Danışmanına nasıl çözebileceğini sordu.

Danışman, Kral Ferhat'ın sorularını dikkatle dinledi ve ardından tekrar kralın yanından ayrıldı.